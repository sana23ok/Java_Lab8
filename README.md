# РОЗРОБКА КОНСОЛЬНОГО ЗАСТОСКУНКУ ЗА ШАБЛОНОМ MVC



## МЕТА:

навчитися будувати консольний застосунок за архітектурним шаблоном MVC та застосовувати фреймворки реєстрації повідомлень і помилок у мові Java.


## ЗАВДАННЯ

Реалізуйте консольний застосунок на мові Java у відповідності до варіанту завдання. Застосунок має бути  побудованим за шаблоном MVC та містити наступні шари:
* Інтерфейс (класи для отримання запиту (даних) від користувача та виведення результату у консоль)
* Контролер (клас або класи, що приймають запити від користувача, визначають завдання та звертаються до Моделі за обрахунком результату, який передається до Інтерфейсу для відображення)
* Модель, яка розподіляється на підшари:
    - сервіси (класи, які виконують обрахунок запиту користувача)
    - dao (клас або класи для доступу до сховища даних)
    - дані (клас або класи, що описують предметну область)  

Незалежно від варіанта застосунок повинен надавати користувачеві можливість:
* переглядати весь набір даних;
* додавати дані;
* упорядковувати набір даних за будь-якими двома властивостями (тобто сортувати за запропонованими користувачеві атрибутами; вибір властивостей довільний);
* фільтрувати набір даних за заданими критеріями згідно з варіантом завдання;
* зберігати дані, що оброблюються застосунком, у файлі;
* зберігати проміжні результати у файли за бажанням (тобто результат вибірки).  

Для зручності демонстрації роботи застосунку інтерфейс має містити меню для вибору дій користувачем.

Для моніторингу роботи застосунку забезпечити його системою логування.


## ДЕТАЛІ ЩОДО РЕАЛІЗАЦІЇ:

* відображення набору даних (всього або результату вибірки) повинно бути у табличному вигляді;
* інтерфейс має бути дружнім до користувача:
    - меню для вибору дій (наявність дії «Вихід»);
    - повідомлення із запрошенням, що потрібно ввести; повідомлення щодо результату, що відображається; передбачити відповідне повідомлення у разі відсутності результату вибірки даних;
    - введення даних для фільтрації (вибірки ) або додавання нових даних
    - обробка некоректного введення даних
* при введені помилкових даних (тобто, введене значення не відповідає можливому діапазону або не відповідає необхідному формату), передбачити виведення повідомлення щодо типу помилки та запропонувати повторити введення;
* перевірку введених даних передбачити у класах-валідаторах (можливе використання регулярних виразів);
* описати власні типи виключення та застосувати їх при обробці помилок введення даних, використовуючи механізм обробки виключень;
* логувати всі помилки та дії користувача;
* дані, для обробки застосунком, зберігати у файлі:
    - формат може бути текстовим, об’єктним або JSON
    - при запуску застосунку, дані зчитуються з файлу
    - при завершені роботи застосунку, дані записуються у файл
    - проміжні результати зберігаються у файл, вказаний користувачем (назва вводиться з клавіатури)
* для збереження набору даних у пам’яті використовувати колекції;
* для обробки колекцій використовувати Streams та лямбда-вирази, де це потрібно.

## КРИТЕРІЇ ОЦІНЮВАННЯ
Опис	Бали
Успішна компіляція	5
Архітектура застосунку та розподіл функціональності по компонентах	10 - 20
Повнота реалізації функціональності застосунку	5 – 10
Повнота виконання вимог щодо реалізації	10 -15
Коректність налаштування обробки виключень	10 - 15
Коректність використання колекцій та Streams	5 - 10
Робота з файлами	10 - 15
Налаштування системи логування	5 - 10

__Варіант видається викладачем (окремий файл).__


